# Office Viewer-ohjelmista

<div class='paivitys'>
sivu päivitetty 20.2.2014 - esa.laitila@netmiller.fi
</div>


Mikäli kaikilla koneilla ei ole täyttä __Microsoftin Office-ohjelmistopakettia__,
niin on mahdollista asentaa niille katseluohjelmat, jotka osaavat avata ja
näyttää dokumentit ruudulle.

Myös tulostus onnistuu tarvittaessa tätä kautta.

Katseluohjelmien hyvä puoli on siinä, että ne ovat huomattavasti kevyempiä
ja sitä kautta nopeampia kuin varsinainen "täyspaketti".


## 1. Microsoftin omat Viewer-ohjelmat

Microsoft on tehnyt itse ilmaiset katseluohjelmat ainakin __Word, Excel ja PowerPoint__
-tiedostojen katseluun, vaikkakin niiden esilletuominen ja tuki on jäänyt
aika epäselväksi.

Täytyy ensin tietää mitä on hakemassa ja lukea asennusohjeet tarkasti niin ne
pitäisi löytyä Microsoftin sivuilta.

Jonkun verran hankaluutta tuottaa se että Office-ohjelmien (varsinkin Word)
talletusformaatit ovat muuttuneet aika paljon vuosien kuluessa, ja Office-pakettien
eri versioita on käytössä varsin paljon.

Varsinkin tällä hetkellä uusin versio __Office 2013__ on tuottanut yhteensopivuusongelmia
myös näiden Microsoftin omien katseluohjelmien kanssa. Se johtunee siitä
että ohjelmien tuki on (ja on ollut) aika heikkoa ja tällä hetkellä Microsoftin painopiste
on siirtynyt verkossa ja pilvipalvelussa toimivien Office-versioiden markkinointiin
(Office Web Apps / Office 365 / SkyDrive / SharePoint) joten tukea ilmaisille katseluohjelmille
ei ole jaksettu pitää kovin hyvin yllä.


## 2. Muita katseluohjelmia

Kolmannen osapuolen katseluohjelmia on myös tarjolla, ja jokunen ilmainenkin löytyy
joukosta.

Yksi testattu on varsin toimiva, mutta siinä on muutama hankaluus esim. sellaisissa
reseptipisteissä, joissa tietokoneeseen on liitetty __ns. "asiakasnäyttö"__.
Ko. ohjelma haluaa välttämättä laajentaa ikkunansa niin että se ulottuu asiakasnäytön
puolelle eikä siten ole oikein hyväksyttävä ratkaisu.

Mikäli asiakasnäyttöä ei ole, niin se toimii muuten hyvin, ja on tällä hetkellä ilmainen.
Tosin se mainostaa valmistajan muita maksullisia tuotteita yläpalkissaan, mutta jos
niihin ei kiinnitä huomiota niin varsinainen dokumentti avautuu nopeasti ja siististi,
ja sen pystyy myös tulostamaan.

Ohjelma on FoxPDF Softwaren tekemä, ja yritys on tehnyt pitkään PDF-dokumenttien katseluohjelmia
joten tämä siten sopii heidän tuotevalikoimaansa.

Linkki ohjelman sivulle :

<http://www.foxpdf.com/Word-Viewer/Word-Viewer.html>

----

## 3. OpenOffice vaihtoehtona

Jotkut apteekit ovat ottaneet myös käyttöön avoimen lähdekoodin vaihtoehdon eli __Open Office__
ohjelmiston.

Sen käyttö on yleistynyt monessa muussakin paikassa, ja se tarjoaa pitkälti samanlaisen
työkaluvalikoiman kuin Microsoftin vastaava. OpenOffice osaa myös avata MS Officen:lla
tehdyt tiedostot yleensä varsin hyvin, mutta jonkun verran epäyhteensopivuutta saattaa
olla tietyissä muotoiluissa.  OpenOffice osaa myös tallentaa tiedostot paitsi omaan formaattiinsa,
niin myös Microsoftin Office-paketin formaatteihin.

Tässä yhteydessä OpenOffice:a voidaan käyttää myös katseluohjelmana, jos
sovitaan käytäntö että muutokset pyritään tekemään niillä koneilla joissa on
hankittuna Microsoftin täysi Office-paketti, ja muille koneille voidaan asentaa OpenOffice
lähinnä katselua varten.

OpenOffice:n kehitys on siirtynyt Apache Software Foundation -yhteisön vastuulle,
ja tunnetaan nyt virallisesti nimellä __Apache OpenOffice__.

Ohjelmiston sivut, josta löytyy myös lataus- ja asennusohjeet :

<https://www.openoffice.org/>

----

## 4. LibreOffice vaihtoehtona

Vähemmälle huomiolle on jäänyt myös avoimeen lähdekoodiin perustuva __LibreOffice paketti__.

Sen pohja on samassa lähdekoodissa kuin OpenOffice, mutta on irtautunut erilleen 2010 ja
tekee nyt omaa aktiivista kehitystään ja on samantyyppinen vaihtoehto kuin OpenOffice.

Myös siinä on hyvä tuki Microsof Office -paketin tiedostoformaateille, ja ohjelmisto on
kasvattanut suosiotaan koko ajan.

Kuten OpenOffice:n kanssa niin myös __LibreOffice:a__ voi käyttää esim. katseluohjelmana
vaikkakin se soveltuu tietysti myös dokumenttien tekemiseen (aivan kuten OpenOffice).

Ohjelmiston sivut :

<https://www.libreoffice.org/>

----

