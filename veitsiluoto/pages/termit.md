# Selitystä Joomlan termeistä ja sanastosta

Joomlan ylläpitoliittymä on käännetty suomeksi, mutta käytetty termistö kaipaa hieman selitystä
ja varsinkin sitä miten niitä on __sovellettu tällä sivustolla__.

Ylläpitoliittymässä on myös joitain puutteita eli ihan kaikkia sanoja ei ole käännetty,
joten siinä tapauksessa näkyy englanninkielinen termi mukana.

Tässä kuitenkin joitain termejä jotka kaipaavat selitystä yleisellä tasolla:


## 1. Artikkeli

Artikkelit on Joomlan perusasioita, joiden avulla sivuston sisältö kasataan.

Artikkelin voi myös ymmärtää tekstinkäsittelyn terminä __"dokumentti"__.

Periaatteessa artikkeli on joko kokonainen oma sivu (esim. __"Toimintapiiri ja hallinto"__ tai __"Sopimuspaikat"__)
jolloin artikkeli avautuu valikosta omalle sivulleen.

Myös tiedotteet ovat artikkeleita, jotka on sitten tuotu automaattisesti etusivulle näkyviin.

## 2. Kategoria

Olen avannut kolme kategoriaa (=pääryhmää) joiden alle artikkelit sijoitetaan.

Kategoriat ovat :

* __Uutiset__
* __Lomakkeet__
* __Yleistiedot__

Pääryhmiä voidaan tarvittaessa avata enemmänkin, jos tulee tarvetta järjestää sisältöä eri tavalla.

Kategorioista löytyy lisää selitystä [tältä sivulta][2].

## 3. Nostetut artikkelit

__Nostetut artikkelit__ on Joomlan oma käsite, ja se tarkoittaa semmoista artikkelia joka on  ns.
__"Nostettu etusivulle"__.

Veitsiluodon sivuilla sitä käytetään tuomaan uusimmat __Uutiset__ suoraan etusivulle.

Jos joku uutisartikkeli ei näy etusivulla, niin kannattaa tarkistaa onko kyseisen
artikkelin asetuksissa laitettu __Nostettu__ -asetus päälle.

__Artikkelien hallinta__ -ikkunassa on oma välilehti, joka näyttää pelkät __Nostetut artikkelit__
eli meidän tapauksessa pelkät tiedotteet. Sitä kautta voi tarkistaa tai myös tehdä muutoksia nopeammin
kuin koko hallintaosiossa.


## 4. Mediatiedostot / mediatiedostojen hallinta

Mediatiedostot sisältävät sivuilla/artikkeleilla mahdollisesti käytettävät kuvat ja myös pdf-tiedostot sekä
tarvittaessa videotiedostot.

Näitä tiedostoja voi sitten liittää artikkeleihin mukaan tai niihin voi tehdä suorat linkit jostain artikkelista.
Niille on oma hallintaikkuna Ohjauspaneelissa, jossa niitä voi lisätä ja poistaa sekä myös luoda niille
kansioita tarpeen mukaan.


## 5. Artikkeleiden tekstieditori

Artikkelien (sivujen ja uutisten) tekemisessä Joomlassa on oma tekstieditori, joka muistuttaa tekstinkäsittelyä.
Siinä on toki paljon juuri www-sivuilla tarvittavia asioita ja termistöä, mutta tekstinkäsittelykokemuksesta on
paljon hyötyä ja tässä olevat poikkeukset on helppo oppia.

[Editorin käytöstä][1] on oma lukunsa, jossa sitä on ohjeistettu.


## 6. Valikot

Veitsiluodon sivustolla on käytössä __neljä valikkoa__, jotka on kuitenkin kaikki koottu
sivun vasempaan reunaan, jossa ne näkyvät hieman omina kokonaisuuksinaan (pienet välilehdet).

Periaatteessa valikot ovat hyvin joustavasti toteutettu Joomlassa, mutta myös hieman sekavasti,
joten niiden kanssa menee hetken aikaa päästä tutuksi.

Valikossa näkyviä termejä on kuitenkin helppo vaihtaa ohjauspaneelin __Valikoiden hallinta__ -osassa
jos siihen tulee tarvetta.

Myös lisääminen onnistuu varsin helposti, koska vas.reunan valikko kasvaa alaspäin tarvittavan määrän.

Toimintojen järjestäminen valikon sisällä on myös hyvin helppo vaihtaa.


## 7. Julkaisupäivät

Artikkeleille (myös tiedotteille) voidaan haluttaessa asettaa julkaisupäivät (sekä aloitus- että lopetuspäivä).

Se helpottaa jossain tilanteessa sitä ettei tarvitse tehdä niitä tiettynä ajankohtana, vaan etukäteen,
jolloin ne ilmestyvät automaattisesti sivustolle haluttuna päivänä.

Tiedotteiden tapauksessa voi tehdä myös niin että tiedote laaditaan tänään, mutta siirretään julkaisun
aloituspvm huomiselle, jolloin se näkyy yleisölle vasta seuraavana päivänä.

Jossain tapauksessa voi myös laittaa valmiiksi julkaisemisen lopetuspäivän, jolloin se automaattisesti
häviää pois näkyvistä haluttuna hetkenä.

Lisää aiheesta sivujen laatimisen ohjeissa.


## 8. Julkaistu / Julkaisematon

Em. julkaisupäivien lisäksi sivuille voidaan asettaa yleisempi ehto eli onko koko sivu yleensä julkinen
vaiko vielä keskeneräinen tai muuten poissa käytöstä __(=Ei-julkaistu)__.

Tätä voi käyttää siinä tilanteessa että sivu on vielä työstämisvaiheessa tai kesken.

Tilan voi nopeasti vaihtaa sitten __JULKAISTUKSI__ kun tuntuu siltä että sen voi näyttää kaikille.

Vasta tämän jälkeen astuvat em. julkaisupäivät mukaan kuvaan.


## 9. Etusivu

Etusivu on poikkeus muiden sivujen joukossa, koska se koostuu erilaisista komponenteista.

Veitsiluodon etusivu on melko kiinteä, ja koostuu pääasiassa valikosta (vas.reunassa) ja muutamasta tekstilaatikosta
sivun oikeassa reunassa (yhteystiedot), ja lisäksi keskelle tuodaan tiedotteet.

Etusivu on aika pitkälti sidoksissa sivuston ulkoasun määritysten kanssa, joten siihen tulevat muutokset kannattaa
sopia sivuston ylläpitäjän kanssa yhdessä.

## 10. Komponentit

Komponentit -valikon alta löytyvät termit (Linkit, Uudelleenohjaus, Yhteystiedot, Yksityisviestit)
joilla ei ole toistaiseksi mitään käyttöä tällä sivuilla.

Niihin ei tarvitse tehdä mitään muutoksia eikä termeistä kannata toistaiseksi välittää.

Tarpeen mukaan niitä voidaan hyödyntää jos halutaan kehittää jotain asiaa uuteen suuntaan.


## 11. Käyttäjät / käyttäjien hallinta

Tässä osassa tehdään tunnukset niille joilla tulee olla oikeus tehdä jotain ylläpitoon liittyviä muutoksia.

Teoriassa sitä voidaan laajentaa jos joskus on tarvetta laittaa vaikka hallituksen esityslistat sivustolle,
jolloin tunnuksia voi tehdä myös hallituksen jäsenille. Heillä näkyy silloin enemmän tietoja kuin avoimessa
osassa, mutta he joutuvat vaan kirjautumaan sisään nähdäkseen ne.

Ominaisuutta ei tarvi käyttää, jos ei ilmene erityistä tarvetta.

Toistaiseksi sitä ei ole hyödynnetty tällä sivustolla.

----

[1]: pages/tekstieditorin-kaytto.md
[2]: pages/kategoriat.md
