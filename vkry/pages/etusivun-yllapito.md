# Etusivun hallintanäkymä

Etusivun uutiset ovat artikkeleita, jotka on Joomlassa määritetty termillä __Nostetut artikkelit__.

Asiasta lisää sivulla [Termistö][10] (kts. "Nostetut artikkelit").

Niiden hallintaan on oma osionsa, jossa voidaan nopeasti muuttaa ja järjestää niitä uutisia
joita halutaan etusivulla näyttää.

Näkymä avautuu ohjauspaneelista __Artikkelien hallinta__ -> välilehti __Nostetut artikkelit__

<figure class="fig-n border" style="margin:0 0 20px 0">
![1][]
<figcaption></figcaption>
</figure>


tai vaihtoehtoisesti ylävalikosta __Artikkeli__ -> __Nostetut artikkelit__

<figure class="fig-n border" style="margin:0 0 20px 0">
![2][]
<figcaption></figcaption>
</figure>


## Nostetut artikkelit

Tätä ruutua ei välttämättä tarvitse useinkaan käyttää, koska "Uutisten lisääminen" kohdassa
olevan ohjeen mukaan etusivun uutiset menevät yleensä oikein (tuorein uutinen ylimmäisenä)
ja tätä sivua ei siinä tapauksessa tarvita.

Mutta jos halutaan vaihtaa uutisten järjestystä erilaiseksi, niin siihen tämä on nopein tapa.

Ruutu on seuraavannäköinen:

<figure class="fig-n border" style="margin:0 0 20px 0">
![3][]
<figcaption></figcaption>
</figure>

Ruudulla näkyy vain ne uutiset, jotka on merkattu näkymään etusivulle eli tila on __Nostettu__.

## Järjestys

Sarake __Järjestys__ on hyödyllinen, koska sen avulla voidaan määrätä missä järjestyksessä uutiset
etusivulla ovat (ylimmästä alimpaan eli numero 1 on ylimpänä ja muut seuraavat numerojärjestyksessä).

Oletuksena ne kyllä menevät siten että kirjoitushetki määrää sen että uusin tulee ensimmäiseksi,
joten normaalitapauksessa se pitäisi oletuksena mennä oikein.

Mutta jos uutiset halutaan järjestellä jotenkin muuten, niin "Järjestys" -sarakkeen sinisten
pikkunuolien avulla artikkelia voidaan siirtää alaspäin tai ylöspäin.

Kun ne on saatu oikeaan/haluttuun järjestykseen, niin täytyy vielä painaa "talleta" -kuvaketta,
joka on "Järjestys" otsikon oikealla puolella tai alapuolella (=pieni levykkeen näköinen kuvake).

## Tila

__Tila__ -sarakkeen avulla voi myös nopeasti ottaa pois näkyvistä uutisia tekemällä ne EI_JULKAISTUKSI.

Painetaan vain halutun artikkelin kohdalla olevaa pikkukuvaketta (Tila-sarakkeessa),
jolloin se pitäisi muuttua EI-JULKAISTUKSI ja samalla poistuu etusivulta.

Painamalla uudelleen niin se muuttuu takaisin JULKISEKSI.

EI-JULKAISTUN kohdalla on pieni punainen kuvake, muuten toisenlainen vihreä kuvake.

## Muutokset

Tältä sivulta pääsee myös nopeasti muuttamaan uutista, jos huomaa että sinne jäi kirjoitusvirhe
tai jotain puuttuu tms.

Napautetaan uutisen __Otsikko__ -kenttää, jolloin saadaan se auki [tekstieditoriin][11].


## Muut tiedot

__Pääsy__ -sarake kertoo kenelle ko.artikkeli näytetään, mutta koska tässä vaiheessa sivustoa pidetään
kaikille avoimena, niin kannattaa varmistaa että sarakkeessa on tieto "Public" eli näytetään kaikille.


Muita kuin Järjestä-sarakkeen muutoksia ei tarvitse erikseen tallettaa
vaan ne astuvat heti voimaan kun muutos on tehty.




[1]: kuvat/kuva18.png "Ruutumalli"
[2]: kuvat/kuva19.png "Ruutumalli"
[3]: kuvat/kuva20.png "Ruutumalli "Nostetut artikkelit"
[10]: pages/termit.md
[11]: pages/tekstieditorin-kaytto.md


