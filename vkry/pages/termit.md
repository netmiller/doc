# Selitystä Joomlan termeistä ja sanastosta

Joomlan ylläpitoliittymää pyritään käyttämään __enlanninkielisenä versiona__.

Ylläpidolle on kyllä olemassa suomenkielinen kieliversio, mutta joskus käännetyt termit eivät kuvaa riittävän hyvin
alkuperäistä tarkoitusta, joten englanninkielisessä versiossa ei tule siinä ristiriitaa.

Tässä kuitenkin joitain Joomlan-ohjelmiston termejä jotka kaipaavat selitystä yleisellä tasolla:



## 1. Article (artikkeli)

Artikkelit on Joomlan perusasioita, joiden avulla sivuston sisältö kasataan.

Artikkelin voi myös ymmärtää tekstinkäsittelyn terminä __"dokumentti"__.

Periaatteessa artikkeli on joko kokonainen oma sivu (esim. "Tehtävät" tai "Hallitus"),
jolloin artikkeli avautuu valikosta omalle sivulleen.

Mutta myös etusivun uutiset ovat artikkeleita (jokainen omanaan) jotka on sitten otettu
lyhyenä otsikkona/ingressinä etusivulle sekä myöskin **Ajankohtaista** -valikon sivulle.

__Etusivun hallinnasta__ on oma lukunsa tässä ohjeistuksessa, ja asiaa sivutaan myös __"Uutisten lisääminen"__ kohdassa.



## 2. Category (kategoria)

Tällä hetkellä avattu seuraavat kategoriat, joiden alle artikkelit sijoitetaan.

* __Etusivulle__ (public)
* __Uutiset__ (public)
* __Yleistiedot__ (public)
* __Aineistot__ (public)
* __Jäsentiedotteet__ (registered)
* __Yhdistyskokoukset__ (registered)
* __Koulutusmateriaalit__ (registered)
* __Mallisäännöt__ (registered)
* __Oppaat ja mallit__ (registered)
* __Kuvagalleriat__ (registered)


Kategorioita voidaan tarvittaessa avata enemmänkin, jos tulee tarvetta järjestää sisältöä eri tavalla.


## 3. Featured Articles (nostetut artikkelit)

_Featured articles_ on Joomlan oma käsite, ja se tarkoittaa semmoista artikkelia joka on
__"nostettu etusivulle"__.


Sillä voi olla merkitystä tietynlaisilla koko ajan elävillä sivustoilla (esim. uutissivustot),
mutta Vakuutuskassojen sivuilla sitä käytetään vain tuomaan __Ajankohtaista__ sivulla olevien
uutisten otsikot luetteloksi etusivulle.

Käytännössä siis nimenomaan __kaikille suunnattujen uutisten__ (=public) määrittämiseen ja automaattiseen etusivulle nostamiseen.


Jos joku uutisartikkeli ei näy etusivulla, niin kannattaa tarkistaa onko kyseisen
artikkelin (=uutinen) asetuksissa laitettu __Featured__-asetus päälle. Asetus löytyy artikkelin ylläpidosta ruudun oik.reunassa näkyvistä asetuksista ja ohjauksista.

__Content Management__ -ikkunassa on oma välilehti, joka näyttää pelkät __Faetured Articles__
eli tässä tapauksessa pelkät uutiset. Sitä kautta voi tarkistaa tai myös tehdä muutoksia nopeammin
kuin koko hallintaosiossa.


## 4. Media Manager (mediatiedostojen hallinta)

Mediatiedostot sisältävät sivuilla/artikkeleilla mahdollisesti käytettävät kuvat ja myös pdf-tiedostot sekä
videotiedostot tms.

Näitä tiedostoja voi sitten liittää artikkeleihin mukaan tai niihin voi tehdä suorat linkit jostain artikkelista.

Niille on oma hallintaikkuna joka löytyy __Control Panel__ alta tai myös __Content__-valikosta.

MediaManagerissa tiedostoja voi lisätä ja poistaa sekä myös luoda niille __kansioita tarpeen mukaan__.


## 5. Article Manager : Edit Article

Artikkelien tekemisessä Joomlassa on oma tekstieditori, joka muistuttaa tekstinkäsittelyä.

Siinä on toki paljon juuri www-sivuilla tarvittavia asioita ja termistöä, mutta tekstinkäsittelykokemuksesta on
paljon hyötyä ja tässä olevat poikkeukset on helppo oppia.

[Editorin käytöstä][1] on oma lukunsa, jossa sitä on ohjeistettu.


## 6. Menu Manager (valikot)

Käytössä on pääasiassa kaksi valikkoa, joilla sivujen toiminnot saadaan loogisesti hallintaan.

Sivun yläreunassa on __kaikille näkyvä__ (public) osa valikosta, ja sen avulla saadaan julkinen osio esiin.
Lisäksi siellä on __jäsenille tarkoitettu Kirjautuminen__ jonka kautta avautuu jäsenille suunnattu osio sisällöstä,
ja niille myös oma valikko, joka sijoittuu __ruudun oikeaan reunaan__.

Periaatteessa valikot ovat joustavasti toteutettu Joomlassa, mutta myös hieman sekavasti,
joten niiden kanssa menee hetken aikaa päästä tutuksi.

Valikoiden lisääminen onnistuu MenuManagerin avulla, mutta se saattaa sekoittaa ulkoasua, ja niiden sijoittaminen
layoutiin on aina mietittävä erikseen..


## 7. Publishing (julkaistu/julkaisematon)

Artikkeleille yms. voidaan asettaa ohjaustieto onko koko sivu yleensä julkaistu vaiko vasta
luonnosvaiheessa (tai muuten keskeneräinen).

Tätä voi käyttää siinä tilanteessa että sivu on vielä työstämisvaiheessa tai kesken, mutta itse haluaa
esikatsella sitä miltä se näyttää. Tilan voi nopeasti vaihtaa sitten __JULKAISTUKSI__ kun tuntuu siltä että
sen voi näyttää kaikille.

Artikkeleille voidaan haluttaessa asettaa myös julkaisupäivät (sekä aloitus- että lopetuspäivä).

Se helpottaa jossain tilanteessa sitä ettei tarvitse tehdä niitä tiettynä ajankohtana, vaan etukäteen,
jolloin ne ilmestyvät automaattisesti sivustolle haluttuna päivänä.

Uutisten tapauksessa voi tehdä myös niin että uutinen laaditaan tänään, mutta siirretään julkaisun
aloituspvm huomiselle tai ensi viikkon maanantaille tms.

Jossain tapauksessa voi myös laittaa valmiiksi __julkaisemisen lopetuspäivän__, jolloin se automaattisesti
häviää pois näkyvistä haluttuna hetkenä. Tätä kannattaa käyttää aina mikäli etukäteen voidaan päätellä koska
uutisen/artikkelin sisällöllä ei ole enää merkitystä (=säästää sisällön siivoustyötä).

Lisää aiheesta sivujen laatimisen ohjeissa.



## 8. Etusivu

Etusivu on poikkeus muiden sivujen joukossa, koska se koostuu erilaisista komponenteista.

Vakuutuskassat ry:n etusivulle on koottu muutamia perusasioita ja uusimmista tiedotteista on lyhyt luettelo
sivun oik.alareunassa.


## 9. Components

Komponentit -valikon alta löytyy muutamia Joomlan ominaisuuksia (Contacts, Redirect, Tags, Messaging)
joilla ei ole toistaiseksi käyttöä tällä sivuilla.

Niihin ei tarvitse tehdä mitään muutoksia eikä tästä valikosta kannata toistaiseksi välittää.

Tarpeen mukaan niitä voidaan hyödyntää jos halutaan kehittää jotain asiaa uuteen suuntaan.


## 10. User Manager : Users

Tässä osassa tehdään tunnukset niille joilla tulee olla oikeus tehdä jotain ylläpitoon liittyviä muutoksia.

Tällä hetkellä sitä on hyödynnetty niin että ylläpitäjillä (Vakuutuskassan toiminnanjohtaja) on oma tunnus,
ja Netmiller (sivuston tekninen ylläpito) oma tunnus, ja lisäksi jäsenkassoille yksi yhteinen tunnus
jonka avulla voidaan kirjautua jäsenille suunnattuun osioon/sisältöön.


## 11. User Groups 

Liittyy käyttöoikeuksien määrittämiseen, ja toistaiseksi käytetään Joomlan __vakio-ominaisuuksia__
jossa :

* __public__ tarkoittaa kaikille suunnattua sisältöä
* __registered__ tarkoittaa jäsenille suunnattua osiota (artikkeleita/valikoita tms. sisältöä)

Em. käyttöoikeus määritetään sisältöä laadittaessa jokaiselle asialle ylläpidon yhteydessä :

* artikkelit
* kategoriat
* valikot



----

[1]: pages/tekstieditorin-kaytto.md
