# Selitystä Joomlan termeistä ja sanastosta

Joomlan ylläpitoliittymä on käännetty suomeksi, mutta käytetty termistö kaipaa hieman selitystä
ja varsinkin sitä miten niitä on __sovellettu tällä sivustolla__.

Ylläpitoliittymässä on myös joitain puutteita eli ihan kaikkia sanoja ei ole käännetty,
joten siinä tapauksessa näkyy englanninkielinen termi mukana.

Tässä kuitenkin joitain termejä jotka kaipaavat selitystä yleisellä tasolla:


## 1. Artikkeli

Artikkelit on Joomlan perusasioita, joiden avulla sivuston sisältö kasataan.

Artikkelin voi myös ymmärtää tekstinkäsittelyn terminä __"dokumentti"__.

Periaatteessa artikkeli on joko kokonainen oma sivu (esim. "Tehtävät" tai "Hallitus"),
jolloin artikkeli avautuu valikosta omalle sivulleen.

Mutta myös etusivun uutiset ovat artikkeleita (jokainen omanaan) jotka on sitten otettu
lyhyenä otsikkona/ingressinä etusivulle sekä myöskin **Ajankohtaista** -valikon sivulle.

Etusivun hallinnasta on oma lukunsa tässä ohjeistuksessa, ja asiaa sivutaan myös "Uutisten lisääminen" kohdassa.

## 2. Kategoria

Olen avannut viisi kategoriaa (=pääryhmää) joiden alle artikkelit sijoitetaan.

Kategoriat ovat :

* __Etusivulle__
* __Uutiset__
* __Yleistiedot__
* __Mallisäännöt__
* __Muut aineistot__


Pääryhmiä voidaan tarvittaessa avata enemmänkin, jos tulee tarvetta järjestää sisältöä eri tavalla.

## 3. Nostetut artikkelit

_Nostetut artikkelit_ on Joomlan oma käsite, ja se tarkoittaa semmloista artikkelia joka on
__"nostettu etusivulle"__.

Sillä voi olla merkitystä tietynlaisilla koko ajan elävillä sivustoilla (esim. uutissivustot),
mutta Vakuutuskassojen sivuilla sitä käytetään vain tuomaan __Ajankohtaista__ sivulla olevien
uutisten otsikot luetteloksi etusivulle.

Jos joku uutisartikkeli ei näy etusivulla, niin kannattaa tarkistaa onko kyseisen
artikkelin (=uutinen) asetuksissa laitettu __Nostettu__ -asetus päälle.

__Artikkelien hallinta__ -ikkunassa on oma välilehti, joka näyttää pelkät __Nostetut artikkelit__
eli meidän tapauksessa pelkät uutiset. Sitä kautta voi tarkistaa tai myös tehdä muutoksia nopeammin
kuin koko hallintaosiossa.


## 4. Mediatiedostot / mediatiedostojen hallinta

Mediatiedostot sisältävät sivuilla/artikkeleilla mahdollisesti käytettävät kuvat ja myös pdf-tiedostot sekä
videotiedostot.

Näitä tiedostoja voi sitten liittää artikkeleihin mukaan tai niihin voi tehdä suorat linkit jostain artikkelista.
Niille on oma hallintaikkuna Ohjauspaneelissa, jossa niitä voi lisätä ja poistaa sekä myös luoda niille
kansioita tarpeen mukaan.


## 5. Artikkeleiden tekstieditori

Artikkelien (sivujen ja uutisten) tekemisessä Joomlassa on oma tekstieditori, joka muistuttaa tekstinkäsittelyä.
Siinä on toki paljon juuri www-sivuilla tarvittavia asioita ja termistöä, mutta tekstinkäsittelykokemuksesta on
paljon hyötyä ja tässä olevat poikkeukset on helppo oppia.

[Editorin käytöstä][1] on oma lukunsa, jossa sitä on ohjeistettu.


## 6. Valikot

Vakuutuskassat ry:n sivuston valikko on sivun yläreunassa, ja se on ulkoasua ajatellen suunniteltu aika
kiinteäksi osaksi sivustoa, jolloin niiden lisääminen saattaa sekoittaa ulkoasua.
Tässä on oltava hieman tarkkana.

Periaatteessa valikot ovat joustavasti toteutettu Joomlassa, mutta myös hieman sekavasti,
joten niiden kanssa menee hetken aikaa päästä tutuksi.

Valikossa näkyviä termejä on tosin helppo vaihtaa Ohjauspaneelin **Valikoiden hallinta** -osassa
jos siihen tulee tarvetta.

Myös lisääminen onnistuu, mutta se saattaa sekoittaa ulkoasua kuten aiemmin oli puhetta.


## 7. Julkaisupäivät

Artikkeleille (ja uutisille) voidaan haluttaessa asettaa julkaisupäivät (sekä aloitus- että lopetuspäivä).

Se helpottaa jossain tilanteessa sitä ettei tarvitse tehdä niitä tiettynä ajankohtana, vaan etukäteen,
jolloin ne ilmestyvät automaattisesti sivustolle haluttuna päivänä.

Uutisten tapauksessa voi tehdä myös niin että uutinen laaditaan tänään, mutta siirretään julkaisun
aloituspvm huomiselle, jolloin se näkyy yleisölle vasta seuraavana päivänä.

Jossain tapauksessa voi myös laittaa valmiiksi julkaisemisen lopetuspäivän, jolloin se automaattisesti
häviää pois näkyvistä haluttuna hetkenä.

Lisää aiheesta sivujen laatimisen ohjeissa.


## 8. Julkaistu / Julkaisematon

Em. julkaisupäivien lisäksi sivuille voidaan asettaa yleisempi ehto eli onko koko sivu yleensä julkinen
vaiko vielä keskeneräinen tai muuten poissa käytöstä __(=Julkaisematon)__.

Tätä voi käyttää siinä tilanteessa että sivu on vielä työstämisvaiheessa tai kesken, mutta itse haluaa
esikatsella sitä miltä se näyttää. Tilan voi nopeasti vaihtaa sitten __JULKAISTUKSI__ kun tuntuu siltä että
sen voi näyttää kaikille.

Vasta tämän jälkeen astuvat em. julkaisupäivät mukaan kuvaan.


## 9. Etusivu

Etusivu on poikkeus muiden sivujen joukossa, koska se koostuu erilaisista komponenteista.

Vakuutuskassat ry:n etusivulle on koottu muutamia perusasioita ja uusimmista tiedotteista on lyhyt luettelo
sivun oik.alareunassa.


## 10. Komponentit

Komponentit -valikon alta löytyvät termit (Linkit, Uudelleenohjaus, Yhteystiedot, Yksityisviestit)
joilla ei ole toistaiseksi mitään käyttöä tällä sivuilla.

Niihin ei tarvitse tehdä mitään muutoksia eikä termeistä kannata toistaiseksi välittää.

Tarpeen mukaan niitä voidaan hyödyntää jos halutaan kehittää jotain asiaa uuteen suuntaan.


## 11. Käyttäjät / käyttäjien hallinta

Tässä osassa tehdään tunnukset niille joilla tulee olla oikeus tehdä jotain ylläpitoon liittyviä muutoksia.

Teoriassa sitä voidaan laajentaa jos joskus on tarvetta laittaa vaikka hallituksen esityslistat sivustolle,
jolloin tunnuksia voi tehdä myös hallituksen jäsenille. Heillä näkyy silloin enemmän tietoja kuin avoimessa
osassa, mutta he joutuvat vaan kirjautumaan sisään nähdäkseen ne.

Ominaisuutta ei tarvi käyttää, jos ei ilmene erityistä tarvetta.

Toistaiseksi sitä ei ole hyödynnetty tällä sivustolla.

----

[1]: pages/tekstieditorin-kaytto.md
