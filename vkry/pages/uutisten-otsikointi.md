# Uutisten otsikointi ja sisältö

Uutiselle annettu otsikko ja pieni johdanto tuodaan automaattisesti etusivulla.

Ohessa ruutumalli miten uutiset näytetään:

<figure class="fig-n" style="margin:0 0 20px 0">
![1][]
<figcaption></figcaption>
</figure>

## 1. Otsikko

Uutista tehtäessä annetaan **Otsikko** -kentässä pääotsikko, joka voi olla pelkkä päivämäärä.

Pääotsikko näkyy etusivulla punaisella värillä, ja se toimii myös linkkinä joka avaa koko uutisen luettavaksi.

Uutisten päivääminen voisi tapahtua myös automaattisesti, mutta käytännössä on helpoin
ja joustavin aloittaa uutisten otsikko omalla päiväyksellä. Esim. 30.12.2011.
Automaattisesta päiväyksestä on se käytännön harmi että siihen ei pääse itse vaikuttamaan,
eikä esim. uutisten tekeminen etukäteen julkaisun aloituspvm:ää käyttäen anna aina haluttua
lopputulosta. Suoraviivaisin on antaa se itse otsikossa.

Päiväyksen jälkeen voisi laittaa lyhyen sanallisen otsikonkin, mutta se ei ole välttämätöntä
mikäli johdanto-osa kertoo asian paremmin. Mallissa on molempia käytäntöjä, mutta tämä on vapaasti
sovellettavissa miten parhaaksi katsoo.

Tässä vielä __esimerkkejä uutisotsikoista:__

* __15.9.2011__ (...ei muuta tälle riville)
* __29.8.2011__ (...ei muuta)
* __5.7.2011 Ylimääräinen kokous__ (...jos haluaa antaa pienen otsikon johdannon lisäksi)\\

## 2. Johdanto/ingressi

Uutiselle voidaan sen lisäksi antaa tekstiosassa ns. __johdanto__ tai millä nimellä sitä haluaakaan kutsua.

Se on lyhyt tiivistelmä kuten sanomalehden ingressi, **ja myös se näytetään etusivulla** (vihreällä värillä).

Siihen voi kirjoittaa niin pitkän alkutekstin kuin sopivalta tuntuu,
mutta tarkoitus on että se voisi pysyä maksimissaan muutaman rivin mittaisena,
jolloin etusivulla uutisille varattu alue pystyy näyttämään useamman uutisen.


## 3. Johdannon antaminen tekstissä

Varsinaisessa uutistekstissä johdanto annetaan tekstin alussa, ja kun se on laadittu,
niin tehdään siihen **punainen katkomerkintä** painamalla alareunassa olevaa toimintokuvaketta **Lue lisää**.

<figure class="fig-n border" style="margin:0 0 30px 0">
![2][]
<figcaption>Kuva17: ruutumalli uutisten sisällöstä</figcaption>
</figure>

Se tekee merkinnän mihin johdanto-osa loppuu, ja näyttää sen editorissa punaisena katkoviivana.
Varsinaisella sivustolla katkoviivaa ei näytetä.

Ruutumallissa tämä näkyy tekstin "Täydennyskassoille pidettiin koulutuspäivö" alapuolella.

Punaisen katkoviivan yläpuolella oleva osa on siis artikkelin/uutisen johdanto,
ja nimenomaan uutisissa sitä käytetään hyväksi; ja loppuosa artikkelia on sitten koko uutisen sisältö,
joka näkyy kun uutinen avataan tarkemmin.



[1]: kuvat/kuva16.png "Ruutumalli etusivun uutisotsikoista"
[2]: kuvat/kuva17.png "Ruutumalli uutisen sisällöstä"



