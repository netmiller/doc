# Yleistiedot

__Vakuutuskassat ry__ :n www-sivut on uusittu vuoden 2012 alussa, jolloin tehtiin pääasiassa yleisilmeen
parannusta ja uutta graafista ilmettä.

Samalla sivut siirrettiin alustalle, jossa sivujen omatoiminen ylläpito ja sisällön päivittäminen
on pyritty tekemään helpommaksi ja niin että se voisi vastata muuttuvia ja uusia tarpeita helposti.

<figure class="fig-r" style="margin:10px">
![1][]
</figure>


Koko sivusto on toteutettu __Joomla__ -nimisellä www-sivujen julkaisujärjestelmällä.

Joomla-ohjelmistosta löytyy paljon tietoa verkosta, mutta hyvä aloituspaikka on osoitteessa :

<http://www.joomla.fi/>

## Joomla-ohjelmistosta

Joomla on hyvin joustava ohjelmisto sisällön suhteen.

Se onkin paljon käytetty erilaisissa __sisällönhallinnan__ tarpeissa, ja on omassa
sarjassaan yksi tunnetuimpia ohjelmistoja maailmalla.

Joomla taipuu monenlaisiin tarpeisiin, mutta tässä ohjeistuksessa on kuitenkin keskitytty vain olemassaolevien
tarpeiden ja toimintojen ohjeistukseen, ja osa mahdollisuuksista on hyödyntämättä.

Mutta joustavuudella on myös huonona puolena se, että jotkut asiat voivat tuntua monimutkaisilta (ainakin alussa).

Vakuutuskassat ry:n sivusto on pyritty pitämään mahdollisimmat helppona ja suoraviivaisena,
joten monia varsinkin ylläpitovalikossa olevia asioita ei ole selitetty enempää.
Niistä kannattaa kysyä jos tulee uusia tarpeita tai joku asia kiinnostaa tarkemmin.

Ulkoasumuutokset kannattaa sitten miettiä yhdessä, koska niissä on hieman mutkikkaampi rakenne,
eikä Joomlan keinoin kaikkia layoutiin ja graafiseen ilmeeseen vaikuttavia asioita ole mahdollista tehdä.
Esim. CSS-tyylitiedostot vaikuttavat niihin hyvin paljon.

Mutta perustoiminnot sivuston ylläpitämiseen pitäisi sujua ohjeistuksen avulla omin voimin.

----

[1]: kuvat/kuva03.png "Joomla-tunnus"
